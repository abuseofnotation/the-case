Away
===

Lost
———

Слънчевите лъчи се провираха през короната на голямо дърво, което се виждаше от прозорец със заоблени ъгли. Айер се обърна на другата страна но скоро нямаше избор освен да отвори очи. Мислейки все още за това, което се беше случило миналия ден той си отбеляза някак си между другото, че беше заспал във влака и че вероятно се намираше на стотици километри от спирката на която искаше да слезе и от Лондон като цяло. 

Той се огледа. Вагонът беше вече почти празен с изключение на три момчета на по двайсетина години, които бяха седнали точно срещу него и разговаряха силно. Той се учуди се че разговорът им не го беше събудил - обикновено не можеше да спи без около него да е пълна тишина. Този ден явно беше изключение. Изключенията го изнервяха.

Той се обърна към най-близкото от момчетата и с един поглед го скенира. Не видя нищо. Което беше много особено - досега не му се беше случвало да срещне човек, за който не можеше да заяви със сигурност нито един факт. Беше му се случвало да се обърка - вече - но никога не беше бил в такъв мрак.

—-

Айер се съсредоточи пак в момчето, което беше скенирал, и премина през детайлите от външния му вид. Отново нищо. Кой беше този човек? А имаше ли всъщност значение - той си избра по-лесна мишена и опита пак. Както очакваше, резултатите отново бяха незадоволителни: Той виждаше само върхът на айсберга. Много по-малко отколкото беше свикнал.

Продължи да гледа втренчено към неговите спътници, докато един от тях не го забеляза:

- Хей ти, кво ме зяпаш? – Той извика.

Айер веднага се обърна на другата страна.

- Не се дръж така с човека. – Момчето, което беше опитал да скенира първо се включи. – Сигурно е отекчен от дългото пътуване, нали така приятел?

Айер кимна.

- В такъв случаи, приятно ми е да се запознаем. – То продължи. - И на тях също, просто са малко превъзбудени.

Те обмениха няколко реплики в този дух и после Айер пристъпи към кабината им за да се запознае с тях.

- Здрасти, аз съм Чарли. - каза момчето, което Айер беше скенирал първо. - Роден съм на около пет километра от тук, но прекарах последните пет години в Лондон...И сега се връщам с тези двама столичани за да им покажа какво е усещането да си сред природата...

Айер нямаше нужда да го скенира отново за да установи че говори истината: уверената му стойка подсказваше, че знае къде точно се намира, но въпреки това се държеше срамежливо пред неговите Лондонски приятели. И въпреки, че носеше същите марки дрехи, които носеха и те, лесно се забелязваше, че стилът му на обличане беше по-консервативен от техния.

- А аз...  

Другото момче се представи на Айер и той отново видя потвъждения за това което казваше навсякъде по тялото му. Значи беше вярно: Той беше също толкова наблюдателен, колкото преди. Но способността му да вижда отвъд това, което хората избираха да му споделят по някаква причина беше изчезнала.

—

Мисълта, че вече не знае нищо за хората около него накара Айер да изпита силно неудобство. Той продължи да води разговор с момчетата, опитвайки се да се адаптира към ситуацията, но всичко, което те кажеха извикваше в него милиони въпроси, на които той не можеше да отговори. Въпрос без отговор, в неговата глава, обикновено означаваше тревога. Означаваше “Вече не си в безопасност“. 

Той си намери оправдание да излезе от вагона. Това подейства за момент, но после въпросите се завърнаха, карайки го да се чувства още по-неуверен от преди. Как щеше да живее така? Все още не знаеше. Това, което беше сигурно, беше че засега не можеше да прекара нито секунда повече в този влак. 

Той се отправи към вратите, които в момента бяха отворени.

- Хей, защо по дяволите слизаш тук?!
- Това е моята спирка! – Той отговори.

———

След като слезе от влака, Айер веднага разбра значението на въпросът им. Той наистина беше in the middle of nowhere. Спирката, на която беше слязал се състоеше от един навес с две пейки под него и беше обградена от всички страни с дървета. На няколко метра от него почваше пътека. Айер се чувстваше сякаш може да тръгне по нея и да върви цял живот без да срещне никого. 

Тази илюзия, обаче продължи не повече от минута. Той чу силен шум, идващ от посока обратна на тази от която беше дошъл. Влакът за Лондон идваше.

Айер се премести на срещуположния перон и се приготви да се върне у дома. Вече почти беше забравил това, което му се беше случило преди малко, но когато видя вагонът пълен с непознати хора страхът отново се надигна в него. Толкова силен, че когато вратите пред него се отвориха, той не можа да помръдне нито сантиметър. 

Вместо това той се обърна и тръгна по първата изпречила му се пътека. Многото въпроси се сляха в един: „Какво се случва с мен?“

Just two options
———

Няколко часа бяха минали, и той продължаваше да върви по пътеката с бавни крачки, без да чува ничии глас, освен своя собствен. 

„Как останалите хора се справят с това?“ Той се питаше. „Как съумяват да живеят живота си във вечна мистерия, без да бъдат сигурни в нищо?“. Той никога не беше се замислял за това. И бързо разбра, че не може да разчита на който и да било, да му отговори. 

Той беше на около десет години, когато неговите способности започнаха да се появяват. Помнеше точно как беше станало това. Той се беше се загубил в една гора (тогава без да иска, а не нарочно) и се скиташе цяла вечер из нея. После видя светлина, идваща от къща, която на пръв поглед много приличаше на неговата. Но не беше. И когато осъзна грешката си, той се затича с всички сили обратно към тъмнината. Мисълта, че животът му нямаше винаги да бъде предвидим, и че той нямаше контрол над ситуациите в него изпълваше детския му мозък с животински страх. 

След тази случка той имаше два варианта, два пътя, по които можеше да поеме: Първият беше да се опита да се примири с факта, че светът е просто една голяма тъмна гора, в която той ще е изгубен за цял живот. Вторият, беше по-скоро пожелание: Той беше решил, че ако опознае до съвършенство заобикалящата го среда, ако винаги избираше трудния начин, вместо лесния, той може да се превърне в нещо повече от останалите. Да не се страхува да действа, но и никога да не допуска грешки. Да бъде перфектен, макар и само по своите собствени субективни критерии, и никога повече да не изпита разочарование. 

Тогава той беше избрал втория вариант. Малко по-късно способностите му се бяха появили. И той беше започнал все повече да разчита на тях. Разчитаха й други хора. Докато един ден Винс и Кийт дойдоха у дома му за да го помолят за помощ.

В главата му нахлу спомен, за последните две седмици и изведнъж му стана ясно точно какво ставаше с него. Той беше станал арогантен и се беше провалил. Това, което беше станало със случая на Кейти беше логичен резултат от неговите действия. Изчезването на неговите способности също беше логично - това, беше просто неговия мозък, който му казваше: “Тimeout, от тук нататък вече не бихме могли да бъдем сигурни в абсолютно нищо.“

A rather pointless conversation
———

Винс се настани между Кийт и Панкил и му даде знак да набере номера на Айер. След малко видео стената се включи и Винс видя момче с набола брада и разпокъсани дрехи. Айер наистина приличаше на дете в този момент. Изглеждаше сякаш за един ден беше успял да забрави всичко, което знаеше за света. Това в комбинация с неподдържания му външен вид накара Винс да се смути.

- Здравей, Айер. 

- Здрасти. - Момчето каза и продължи да го наблюдава със странна полу-усмивка, сякаш наблюдаваше природен пейзаж.
- Добре. Слушай сега. - Той продължи. - Първо, това твое провинение... няма нужда да се притесняваш от него. Дейси оттегли обвиненията. А и да не беше го направила щяхме да измислим нещо. Защото ти беше прав, Айер. И не знам как не го видях по рано. 

Винс изчака Айер да реагира, но той не даваше вид, че разбира какво му говореше. 

- Ти със сигурност помниш, твоята теория, нали? – Винс започна. - Помниш, че смяташе всички престъпления за свързани.
- Но те не са. - Айер каза. - Кейти се е самоубила. 
- Добре. Радвам, че най-накрая сме на една страница. Кейти се е самоубила. Но всичко друго, което твърдеше е вярно. И сега когато и ние знаем това, можем заедно да се съсредоточим по намирането на истинската причина. Да хванем Мориати... Така че когато се върнеш в Ярда…
- Няма да се връщам. - Айер каза изведнъж.
- Напротив, ще се върнеш!
- Образът на Айер изчезна и за няколко секунди всички гледаха празният екран със зяпнала уста.

- Сега какво ще правим? - Кийт попита.
- Нищо. - Винс каза. 
- Имам предвид наистина. Мислиш ли че той знае нещо повече. Защото на мен ми се стори, че това беше доста безмислен разговор. 
- Ще почакаме няколко дни. Айер ще е пред вратата.
- Защо смяташ така? - Панкил попита.
- Интуиция... Аз и той всъщност сме доста по-сходни, отколкото си мислите. - Винс каза.

Панкил забеляза, че Кийт прави усилия да сдържи усмивката си.

Спокойствие
———

Айер почувства, че разговорът е изчерпан и затвори телефона, но образът на Винс остана за още няколко минути във главата му и той мислено продължи диалога си с него:

„Съжалявам Винс. Малко ми е гадно, че ви оставям. Но и двамата знаем, че аз не съм човекът, който ви трябва. Не ти казах, че способностите ми са изчезнали, защото дори и да не бяха, те нямат приложение в случаите, по които работите. Те изискват синхрон между много хора, стандарти, работа в екип... Все неща, в които съм слаб. 

Дори съм изненадан, че разчитате на мен, честно казано. Макар че сигурно вината за това е отчасти моя – просто в последно време бях станал толкова самодоволен, толкова убеден, че мога да постигна всичко, което искам, че хората започнаха да ми вярват. Никой не видя, че моята увереност всъщност беше поза. Че аз целенасочено се опитвах да изглеждам специален и единствен по рода си пред вас. Но истината е, че аз не ви превъзхождам с нищо. В деветдесет процента от случаите съм дори по-безполезен, като изключим непоносимостта ми към въпроси без отговори . Това е моята така наречена дарба. Но тя не е наистина дарба, защото, аз не искам да съм такъв... Искам да съм като теб. Или като Оскар. Искам всичко да е straightforward. Да, може би щеше да е скучно. Но щях да съм спокоен. И нямаше да съм...

Айер се увери, че никъде около него нямаше следа от нищо, направено от или имащо общо с човешкия род.

...тук.“

Вече беше забравил в каква посока беше спирката, но това не го притесняваше. Близо до него минаваше река, така че нямаше проблем с водата, а без храна можеше да изкара 2-3 дни, без дори да забежи. А след това? Все още не искаше да мисли по този въпрос, защото все още не можеше да се отърси от това, което беше станало. Образите на Винс, Кейти, и една дузина негови колеги от Скотланд Ярд населяваха главата му. Той не искаше да взима важни решения, преди тези образи да избледнеят напълно.

И все пак беше ясно, че нямаше да се прекара остатъка от живота си без да прави нищо. Трябваше да си намери занимание, нещо, с което да запълва времето си. Нямаше нужда да е добър в него. Нямаше нужда дори да печели пари - през последните няколко години беше натрупал достатъчно. Но имаше нужда да го прави с желание. Да свири на цигулка може би? Макар, че това беше твърде сериозно. Или поне имаше хора, които го смятаха за такова.

—

Айер вдигна глава към слънцето за да прецени след колко време ще залезе. Имаше един час са си намери място, където да прекара нощта. 

След като си легна той се замисли колко беше различен сегашния му живот от предишния. В Лондон той обикновено заспиваше на бюрото си, гледайки неразрешените загадки от случаите, които разследваше. Тук заспиваше гледайки нощното небе.

Което в момента му изглеждаше абсолютно черно.

Той отпусна тялото си, и с това и мислите му се отпуснаха. Беше странно, но въпреки че лежеше на твърдо и студено място, той чувстваше някаквo странно спокойствие, което не беше усещал никога преди. Вече беше приключил с опитите да овладее светът около него. Нямаше нищо, срещу което трябваше да се бори. Нищо върху което денонощно да упражнява мисловните си способности. Просто нямаше смисъл да се напряга.

Дали заради това или заради нещо друго, той не можеше да заспи…

Той реши да оползотвори свободното време, още повече, че за в бъдеще щеше да има много повече време за оползотворяване. Искаше му се да поразсъждава малко над това, което му предстоеше, но колкото повече се унасяше, толкова по-далечно му се струваше то, сякаш с края на детективската му кариера всичко важно беше приключило. Какво щеше да прави от тук нататък? Той много искаше да си отговори на този въпрос, но колкото повече се замисляше над него, толкова по-тъмно и неприветливо му изглеждаше бъдещето му. А миналото, обратно - то започваше да му изглежда цветно и изкушаващо като слънчев ден.

И това всъщност беше нормално – той беше на 26, а в мозъка му имаше повече спомени, повече информация, отколкото нормалните хора натрупват за цял живот. Информация за характери, мотиви, доказателства, престъпления. И за места: ако имаше достатъчно време, Айер сигурно можеше да съгради по спомен целия град в който беше живял тухла по тухла без никой от неговите няколко милиона жители да забележи разликата. И целия този водопад от мисли и усещания контрастираше рязко с празнотата, която го беше обхванала. Толкова рязко, че Айер се почувства, сякаш е спрял да съществува. 

Той отново прехвърли списъка с идеи за бъдещи занимания както покер играч, прехвърля картите си, с надеждата да открие печеливша комбинация. Беше дотолкова трениран в това да спекулира, че можеше да визуализира всяко от тях до най-малкия детайл. В момента в който си зададе въпрос, например „Какво ще стане, ако реша да имам семейство?“ той вече виждаше двойното легло с детските креватчета до него. Виждаше двуетажната къща със заден двор и усещаше мислите, които щяха да изпълват главата му вечер, в този негов предполагаем живот. Той виждаше всичко. И всичко беше перфектно. Но имаше един проблем. Той не изпитваше ни най-малко желание да реализира нито един от тези негови животи. Не изпитваше ентусиазъм от това, че беше свободен да прави каквото си иска. А без ентусиазъм (той го осъзна точно в този момент) светлинките от добрите преживявания и емоции никога нямаше да бъдат достатъчни, за да осветят безкрайната тъмнина, която го обгръщаше отвсякъде. 

Винаги беше гледал на себе си като на индивид, отделен от хората около него. Но без тях, без зрители, пред които да играе ролята си неговото съществуване нямаше никаква стойност.

—

Изведнъж изпита желание да говори с някого. Той извади gadget-a си. Единствения контакт, който беше Online беше Панкил, и Айер натисна копчето без да се замисля:

- Да? - Панкил беше на компютъра си. Цялото тяло се беше схванало от дългото седене на стола, но гласът му бодър, сякаш туко що беше станал: - Кажи Айер. Какво има?
- Личен въпрос. Щастлив ли си в момена?
- Ами... Май зависи с какво го сравняваш...
- Имам предвид... Сещаш се за повечето хора, които просто убиват време, правят се че живота има смисъл и само чакат да им се случи нещо интересно, за да се почувстват добре. Те не са по-щастливи от нас, нали?
- Май не.
- Добре, само това исках да те питам.
- Не си решил да се връщаш?
- В полицията ли? Не, разбира се. Вие нямате нужда от мен.

Панкил си пое дъх, но го задържа за няколко секунди преди да се обади.

- Случиха се едни неща...
- Какви?
- Ще ти кажа като дойдеш.
- Какви неща?

Айер легна на клона и след малко заспа чувствайки се по точно същия начин, по който се чувстваше в Лондон и мислейки за същото нещо, за което мислеше там: неразрешени загадки. 

Back
===
